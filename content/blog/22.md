---
kind: article
created_at: 06 Sept 2016
title: Hooloovoo - Dodji. Igraj. Pokidaj.
excerpt: "Kako Hooloovoo kida."
author: Milos Knezevic
image: 22/mileHooloovoo.jpg

layout: '/blog_single.html'
---


**Kako je sve počelo?**

U novinama smo pročitali da je programiranje trenutno najprofitabiliniji posao u Srbiji, pa smo odlučili da se i mi oprobamo.

**Kako ste izabrali baš web dizajn?**

Čuli smo za kurs na "IT akademiji za menadžment, filozofiju i naprednu botaniku" pod nazivom "napravite svoj sajt za 2 dana" koji je bio vrlo povoljan, tako da je izbor bio očigledan.

**Jel to znači da ste generalno full stack developeri ili samo web / mobile orjentisani?**

Da, dosta koristimo stackoverflow, tako da spadamo u grupu full stack programera.

**Koliko vas ima u timu?**

Kompanija trenutno broji 10 čoveka, sa tendencijom rasta, svi bi hteli da rade kod nas zbog naprednih tehnologija!

**Koje tehnologije su u pitanju?**

Trenutno radimo aktivno na HTML-u verzije 3.2, a već u sledećem kvartalu planiramo da ispitamo 4.0 ili ako se osetimo da možemo da zgrabimo i veći zalogaj - mozda čak i HTML 4.01 Strict.

**Koju metodologiju rada koristite?**

Pokušali smo da koristimo Waterfall, ali deluje previše komplikovano. Čuli smo da su agilne metodologije popularne ali sve postojeće metodologije su bile ili komplikovane ili nejasne tako da smo napravili naš sopstveni proces - radi ko šta i kad stigne, sa jakim fokusom na mini timove! Na primer, u toku savladavanja HTML-a, podelili smo se po "domenima" na pod-timove:
DIV tim: 2 čoveka su bila zadužena za DIV, P i HR tagove,
A HREF tim: jedan developer se solo bavio linkovima
TABLE tim:  Svi preostali developeri su izučavali TABLE elemente (uvek najviše posla!)

**Koji su vam planovi za budućnost?**

Imamo jednog seniora u timu koji je spreman da počne sa učenjem javascripta, tako da - samo nebo je granica!

**Da li planirate da razvijete sopstveni proizvod?**

O daaaa. Primetili smo veliku rupu na tržištu - nedostatak horoskopa za programere. Nema tog programera koji nije mnogo sati rada izgubio radeći na nečemu što mu prosto nije bilo predodređeno za taj dan. Jednog od takvih dana smo i došli na ideju. Ceo dan se A HREF developer mučio kako da oboji link u našu nijansu zelene da bi na kraju i odustao, međutim sutradan je to rešio očas posla. Svima je bilo jasno da mu jednostavno zvezde nisu bile naklonjene taj dan i odlučili smo da razvijemo Hoolooskop - jedinstveni i najtačniji horoskop za programere. Od kada smo počeli da koristimo Hoolooskop kako sastavni deo naše agilne metodologije, produktivnost je porasla 58%.
